De ijzige winden worden steeds sterker en enkele tipi-tenten zijn al omver geblazen . De omstandigheden waarin honderden Sioux-indianen en milieu-activisten protesteren tegen de aanleg van een olie-pijpleiding in North Dakota worden steeds moeilijker . Amerikanen vanuit het hele land sluiten zich aan bij de demonstranten . Ook Amerikanen die nog nooit vrieskou hebben meegemaakt . En die zijn bang voor de lage temperaturen . De afgelopen maanden heeft de regering uitbreiding van het protestgebied toegestaan , maar dat houdt maandag op . Ze willen zo lang als nodig is blijven om te demonstreren tegen de aanleg van de pijpleiding , zeggen ze . Het grootste deel is al klaar , maar het laatste stuk gaat door een gebied dat de indianen als heilig beschouwen . Bewoners vrezen dat de pijpleiding , die voor een deel onder de Missouri-rivier komt te liggen , het drinkwater zal vervuilen . Mensen die het koud hebben krijgen extra kleren van anderen . Voor iedereen wordt gezorgd . Veel demonstranten weten hoe je moet overleven bij brute winterse temperaturen . Dat kun je leren . Ook Nate Bison , lid van een indianenstam in South Dakota , is niet bang voor het winterweer . Ondanks de naderende kou is de sfeer in het kamp volgens hem goed . We genieten van de vriendelijkheid en steunen elkaar . Mensen die het koud hebben , krijgen extra kleren . Demonstranten tegenover de politie in North Dakota Reuters En extra kleren kunnen de betogers wel gebruiken . De komende weken zet de winter door , waarbij temperaturen van -12 graden worden verwacht . Video afspelen 00:52 Deze browser wordt niet ondersteund voor het spelen van video . Update uw browser naar Internet Explorer 10 of hoger om video af te kunnen spelen . Kou belaagt demonstranten Dakota Dani Jo McKing , lid van de Standing Rock-stam uit North Dakota , vertelt dat er toch enkele demonstranten zijn vertrokken . Om dat zoveel mogelijk te voorkomen , deelt McKing met haar man overlevingstips uit aan demonstranten die geen ervaring hebben met de winterse kou . Maar met die tips alleen gaan ze het niet redden als het protest nog maanden gaat duren . Daarom worden Amerikanen via sociale media opgeroepen om spullen te doneren . Aan die oproep wordt massaal gehoor gegeven . Oude schoolbussen dienen nu als slaapplek . Oude legertenten worden gebruikt om in te koken , om zieken te verzorgen en om de kinderen van de demonstranten in les te geven . Het kamp van de Sioux-indianen en de activisten Reuters Naast legertenten en schoolbussen bivakkeren ook veel demonstranten in tipi-tenten . Een muur van hooibalen moet deze tenten beschermen tegen de wind . Maar dat dit niet altijd goed werkt , ondervond Summer Moore uit Kentucky . Een sneeuwstorm zorgde ervoor dat haar tent aan flarden werd gescheurd . Ze besloot de rest van de storm af te wachten in een hotelkamer . Donaties De toevoer van nieuwe donaties aan de demonstranten blijft doorgaan . Hij brengt propaan naar het kamp , waardoor de demonstranten zelf kunnen blijven koken . Voorlopig lijken de demonstranten het gebied nog niet te verlaten . De regering ziet de demonstranten graag vertrekken , maar is niet van plan om de toevoer van donaties en voedsel richting het kamp te belemmeren .