ING, ABN Amro: stop betalingen aan Dakota oliepijpleiding en het bedrijf erachter. In reactie hierop is fors geweld gebruikt door politie uit meerdere Amerikaanse staten, leden van de US National Guard en bewapende particuliere veiligheidsdiensten die werken voor bedrijven die betrokken zijn bij de aanleg van deze oliepijpleiding. Het willekeurige geweld, waarbij honden, rubber kogels en traangas werden ingezet, heeft al geleid tot honderden gewonden. Gearresteerde demonstranten zijn onderworpen aan een onmenselijke behandeling, zoals naakte opsluiting, zonder voedsel en in hondenkennels. Dit heeft echter nog niets met maatschappelijk verantwoord ondernemen (MVO) te maken. ING dient geen verdere betalingen aan deze oliepijpleiding te doen zolang de problemen van de Sioux niet op een bevredigende manier zijn opgelost. Hiermee wordt het besluit van de Army Corps of Engineers onder president Obama, in december 2016, om de pijplijn niet door gebied aan te leggen dat van grote waarde is voor de Sioux indianen, teniet gedaan. De Eerlijke Bankwijzer vindt het onacceptabel dat de aanleg van deze oliepijpleiding doorgang vindt zonder instemming van de Standing Rock Sioux. Als de bedrijven achter de oliepijpleiding weigeren om eerst overeenstemming te krijgen met de Standing Rock Sioux, dan dienen beide banken hun financiering van het project respectievelijk een bedrijf achter dit project te staken. In een nieuwe verklaring op 25 januari uit ING openlijk kritiek op de niet maatschappelijk verantwoorde reactie van de bedrijven achter de oliepijpleiding die ING financiert. Ook meldt ING dat het eind 2016 haar aandelen in bedrijven achter de Dakota oliepijplijn heeft verkocht. Dit zijn, positieve stappen, maar het is onvoldoende. De oliebedrijven publiceerden een publieke verklaring waaruit bleek dat men geen interesse had in het milieuonderzoek dat was aangekondigd onder de regering-Obama en geen stappen wilden nemen om de zorgen van de Sioux indianen weg te nemen. Tevens tekenden de bedrijven beroep aan tegen het milieuonderzoek - dit beroep werd in januari overigens door de rechtbank verworpen. Dialoog tussen bank(en) en oliemaatschappijen en het uitspreken van zorgen door ING heeft de Sioux helaas onvoldoende opgeleverd, en daarom is een concrete vervolgstap van ING nodig. Beide banken kunnen hierbij actief zoeken naar clausules in hun contracten met de betrokken bedrijven waarop ze zich kunnen beroepen. Beide banken kunnen ook proberen samen te werken met andere betrokken banken om de druk op het project en de bedrijven erachter verder op te voeren. Ondersteun onze oproep aan ING en ABN Amro om betalingen aan de Dakota Pipeline respectievelijk de bedrijven hierachter stop te zetten totdat er een oplossing is gevonden die de steun krijgt van de Sioux indianen. Klik op de rode button en stuur je oproep naar ING en ABN Amro.