Skip to main content Voorpagina Economie NUsport Tech Entertainment Uit Overig Wonen Werk Shop Mijn NU.nl Mijn account Uitloggen Powered by Sanoma Buitenland Beste bezoeker, Wij zien dat u een adblocker gebruikt waardoor u alleen advertenties ziet die door uw adblocker worden goedgekeurd. Dit vinden wij jammer, want NU.nl is mede dankzij onze advertenties gratis toegankelijk. Klik dan hier. Al wekenlang zijn er protesten tegen de komst van de pijplijn. Maar sinds de verkiezing van Donald Trump is het aantal mensen bij de bijeenkomsten toegenomen. Zondag en maandagochtend waren er, ondanks temperaturen rond de min 10 graden Celsius, naar schatting vierhonderd mensen op de been. Van deze groep raakte drie kwart gewond toen de politie hardhandig ingreep. Tientallen mensen moesten in het ziekenhuis worden opgenomen met bevriezings- en onderkoelingsverschijnselen toen zij werden geraakt door het ijskoude water van de politie. Volgens de politie zouden de demonstranten heel agressief zijn geweest en zelfs agenten hebben aangevallen. Sinds de eerste demonstraties tegen de aanleg van de lijn in september zijn er al meer dan vijfhonderd mensen gearresteerd. Amerikaanse politie zet waterkanon in tijdens protesten Heilig land De 3,7 miljard dollar kostende aanleg van de bijna 2.000 kilometer lange pijplijn is zeer omstreden. De lijn, die per dag een half miljoen vaten olie moet vervoeren, gaat onder meer door een gebied waar Sioux-indianen wonen. De indianen zijn bang dat de leiding gaat lekken en zo het milieu en het drinkwater in hun woongebied vervuilt. Bovendien schendt de lijn, als hij wordt aangelegd zoals gepland, een aantal voor de indianen heilige plekken. Ook milieuorganisaties maken zich boos over de aanleg van de pijproute door ongerepte natuurgebieden. Aanleg vertraagd De pijplijn loopt van North Dakota via Illinois naar zuidkust van de VS. De aanleg van de pijp is sinds september vertraagd. De Amerikaanse overheid heeft beloofd de vergunningen om in het indianengebied te bouwen opnieuw te bekijken. President Barack Obama heeft toegezegd een andere route te overwegen om het land van indianen te ontzien. Maar de demonstranten vrezen dat Donald Trump als hij president wordt de bouw langs de Missouri River gewoon toestaat. Trump heeft officieel nog niets gezegd over de North Dakota-pijplijn, maar in het verleden heeft hij wel altijd zijn steun uitgesproken voor een snelle aanleg van dit soort projecten. Bovendien blijkt hij volgens The Guardian nauwe banden te hebben met het bedrijf achter een omstreden project. Log hier in Voeg tekst toe aan je bijdrage.